# Linguaggi e alfabeti

Nell'informatica abbiamo bisogno di una teoria matematica dei linguaggi, perché vogliamo sapere se un linguaggio è
corretto sintatticamente e semanticamente. Ci interessano i _linguaggi formali_ perché non tolleriamo l'ambiguità.

In informatica tutto è linguaggio formale: quelli di programmazione, markup (XML, LaTeX), interrogazione (SQL,
GraphLog), configurazione (apache, iptables) e linguaggi per la descrizione di strutture matematico/scientifiche
(grafi, molecole etc.).

## Definizioni

Un linguaggio formale è sempre definito su un _alfabeto_, il più semplice è l'alfabeto binario. Altri sono i set di
caratteri ASCII o UNICODE.

I programmi che manipolano strutture genomiche usano un alfabeto di 4 simboli `D = {a, c, g, t}`.

Un generico alfabeto si indica con $\Sigma$.

Una **stringa** su un dato alfabeto $\Sigma$ è una sequenza di caratteri di $\Sigma$ giustapposti.
Per evitare ambiguità, se necessario, si usano i doppi apici.

Questo è _meta-linguaggio_.

### Operazioni

Sulle stringhe si possono fare delle operazioni: l'operazione fondamentale che si può fare su una stringa è la
**concatenazione**.
La stringa vuota $\epsilon$ è _l'elemento neutro_ della concatenazione.

Guardando alla concatenazione come prodotto di stringhe, possiamo definire ricorsivamente la potenza di una stringa come

$$
x^k = \begin{cases}
\epsilon \text{ se } k=0 \\
x^{k-1}x \text{ se } k \gt 0
\end{cases}
$$

## Linguaggio

> Un linguaggio su un dato alfabeto $\Sigma$ è un insieme di stringhe di caratteri di $\Sigma$.

Siccome i linguaggi sono insiemi, definiamo le classiche operazioni insiemistiche anche per i linguaggi: unione,
intersezione, differenza e aggiungiamo la concatenazione.

### Concatenazione di linguaggi

$$
L = MN = \{ z \in \Sigma ^* : \exists x \in M, \exists y \in N \text{ t.c. } z = xy\}
$$

Come per la concatenazione di stringhe, l'elemento neutro della concatenazione di linguaggi è il linguaggio
costituito dalla sola stringa vuota $\{ \epsilon \}$.

### Potenza n-esima

$$
L^n = \begin{cases}
\{ \epsilon \} \text{ se } n=0 \\
L^{n-1}L \text{ se } n \gt 0
\end{cases}
$$

### Chiusura

La chiusura (riflessiva) di un linguaggio L è il linguaggio

$$
L^* = \bigcup_{n=0}^{\infty} L^n = L^0 \cup L^1 \cup L^2 \cup \dots
$$

per in generale cui $\Sigma^*$ è il linguaggio di tutte le stringhe su $\Sigma$.

Esempio con $\mathcal{B} = \{0, 1\}$:

$$
\mathcal{B}^* = \{\epsilon\} \cup \{0,1\} \cup \{00, 01, 10, 11\} \cup \dots
$$

La chiusura non riflessiva di L si denota con $L^+ = L \ L^*$.

$$
L^+ = \bigcup_{n=1}^{\infty} L^n = L^1 \cup L^2 \cup \dots
$$

per cui questo linguaggio non ammette la stringa vuota, a meno che L non contenga solo la stringa vuota.

## Infinità

I linguaggi di programmazione sono infiniti: se considero un sorgente valido in C++ e nel corpo del main aggiungo una
istruzione che non fa nulla avrò un sorgente nuovamente valido. Se aggiungo infinite operazioni che non fanno nulla
continuo ad avere dei sorgenti validi.

Esempi di linguaggi:

$$
L_2 = \{ x \in \mathcal{B}^* : |x| = 2\}
$$

denota le stringhe binarie di lunghezza 2.

$$
L_{ss} = \{ x \in \mathcal{B}^* : \exists k \ge 0 \text{ t.c. } x=01^k0\}
$$

$$
L_{palindrome} = \{ x \in \mathcal{B}^* : x = x^R\}
$$

$$
L_c = \{ z \in A^* : \exists x \in A^*, \exists y \in A^*, z = x\text{C}y \}
$$

denota le stringhe composte con caratteri dell'alfabeto A, che hanno C in penultima posizione.

## Caratterizzazione del linguaggio

### Algoritmica

Supponiamo di avere un riconoscitore di linguaggio $A(x)$ su $\Sigma$ alfabeto generico, possiamo partire da questa
funzione che ritornerà True o False per costruire il linguaggio stesso:

$$
\mathcal{L}_A = \{ x \in \Sigma^* : A(x) = True \}
$$

Questa si chiama _caratterizzazione algoritmica_ (o riconoscitiva) del linguaggio. Il C++ è l'insieme delle stringhe
sull'alfabeto ASCII (i programmi) per cui il compilatore non produce errore (la funzione A(x) non ritorna `false`).

### Generativa

La seconda caratterizzazione avviene per generazione del linguaggio, tramite un insieme di regole che va a definire
tutte e sole le stringhe del linguaggio. I due formalismi più importanti sono le regular expression e le grammatiche
context-free; ne faremo ampiamente uso nel lexer perché sono software generico che possiamo specializzare per
riconoscere i sorgenti dei nostri programmi.

Vedi esercizi sul riconoscimento dei linguaggi.

$\beta = \alpha \alpha$ è il linguaggio delle replice, non è regolare.

## Linguaggi regolari

I linguaggi regolari sono importanti perché l'insieme degli identificatori sono regolari, così come l'insieme delle
costanti numeriche.

> Un linguaggio regolare su un alfabeto $\Sigma$ è

Un _linguaggio unitario_ su $\Sigma$ è un qualsiasi linguaggio costituito da un singolo carattere di $\Sigma$.
Anche $\{ \epsilon \}$ è regolare.

Se $R_1$ ed $R_2$ sono regolari, allora anche la loro unione e la loro concatenazione sono regolari.

Qualsiasi linguaggio finito è regolare perché esprimibile come concatenazione di finiti linguaggi unitari.

$$
L^R \text{ regolare } \Leftrightarrow L \text{ regolare }
$$

$$
L \text{ regolare } \Leftrightarrow L^* \text{ regolare }
$$

quindi $\{ a \}^+ = \{ a \} \{ a \}^*$ è regolare perché concatenazione di linguaggi regolari.

Un linguaggio regolare può essere riconosciuto da una macchina a stati finiti, che non ha memoria. Sa solo in che stato
si trova in un certo momento.

Come si riconsoce un linguaggio del tipo $a^n b^n$? Con uno stack, ma devo usare della memoria. Per stringhe di piccole
dimensioni non è un problema, ma quando abbiamo a che fare con big data può diventarlo. Nascono quindi tutta una serie
di algoritmi tipo **stream** per trattare questi dati.

Se leggo tutta una stringa _allora_ uso memoria _di conseguenza_ il linguaggio non è regolare. Questo è uno dei
risultati fondamentali della teoria dei linguaggi.
